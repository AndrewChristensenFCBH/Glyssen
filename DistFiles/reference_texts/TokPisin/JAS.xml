<?xml version="1.0" encoding="utf-8"?>
<book id="JAS" singlevoice="false" pageheader="JAMES">
  <block style="mt" chapter="0" initialStartVerse="0" characterId="BC-JAS">
    <text>JAMES</text>
  </block>
  <block style="c" paragraphStart="true" chapter="1" book="JAS" initialStartVerse="0" characterId="BC-JAS">
    <text>1</text>
  </block>
  <block style="p" paragraphStart="true" chapter="1" initialStartVerse="1" characterId="narrator-JAS">
    <verse num="1" />
    <text>Mi Jems, mi wokman bilong God na Bikpela Jisas Krais. Mi raitim dispela pas i kam long yupela ol 12 -pela lain bilong Israel, em yupela ol lain i bin lusim as ples bilong yupela na i go i stap long ol arapela hap bilong graun. Gude tru long yupela.</text>
  </block>
  <block style="p" paragraphStart="true" chapter="1" initialStartVerse="2" characterId="narrator-JAS">
    <verse num="2" />
    <text>Ol brata bilong mi, sapos ol kain kain traim i kamap long yupela, orait yupela i ken ting olsem, em i samting bilong amamas tasol.</text>
  </block>
  <block style="p" paragraphStart="true" chapter="1" initialStartVerse="3" characterId="narrator-JAS">
    <verse num="3" />
    <text>Yupela i save, samting i kamap na i traim bilip bilong yupela, em i save kamapim pasin bilong sanap strong na karim hevi.</text>
  </block>
  <block style="p" paragraphStart="true" chapter="1" initialStartVerse="4" characterId="narrator-JAS">
    <verse num="4" />
    <text>Orait oltaim yupela i mas sanap strong na karim hevi, bai dispela pasin i ken kamap strong tru long yupela. Olsem na bai yupela i stap gut, na yupela bai i no sot long wanpela pasin bilong God. Nogat. Pasin bilong yupela bai i gutpela na i stret olgeta.</text>
  </block>
  <block style="p" paragraphStart="true" chapter="1" initialStartVerse="5" characterId="narrator-JAS">
    <verse num="5" />
    <text>Sapos wanpela man namel long yupela em i sot long gutpela tingting, orait em i mas beten long God i givim tingting long em, na bai God i givim em. God i save givim planti samting long olgeta man, na em i no save tok kros long man i askim em.</text>
  </block>
  <block style="p" paragraphStart="true" chapter="1" initialStartVerse="6" characterId="narrator-JAS">
    <verse num="6" />
    <text>Tasol dispela man i mas bilip tru na i beten long God. Em i no ken lusim bilip liklik na i ting olsem, "Ating God bai i givim dispela long mi, o nogat?" Long wanem, man i gat tupela tingting, em i olsem solwara win i sakim na i kirap nabaut.</text>
  </block>
  <block style="p" paragraphStart="true" chapter="1" initialStartVerse="7" characterId="narrator-JAS">
    <verse num="7" />
    <text>Kain man olsem i no ken ting Bikpela bai i givim wanpela samting long em. Nogat.</text>
  </block>
  <block style="p" paragraphStart="true" chapter="1" initialStartVerse="8" characterId="narrator-JAS">
    <verse num="8" />
    <text>Tingting bilong dispela man em i bruk nabaut, na long olgeta pasin em i mekim, em i no save bihainim wanpela rot tasol.</text>
  </block>
  <block style="p" paragraphStart="true" chapter="1" initialStartVerse="9" characterId="narrator-JAS">
    <verse num="9" />
    <text>Sapos wanpela Kristen brata em i rabisman, em i ken amamas, long wanem, long ai bilong God em i gat biknem.</text>
  </block>
  <block style="p" paragraphStart="true" chapter="1" initialStartVerse="10" characterId="narrator-JAS">
    <verse num="10" />
    <text>Tasol man i gat planti samting, em i ken amamas long taim God i daunim nem bilong en. Long wanem, ol man i save laikim tumas long hipim planti mani samting, ol bai i dai olsem ol plaua bilong gras.</text>
  </block>
  <block style="p" paragraphStart="true" chapter="1" initialStartVerse="11" characterId="narrator-JAS">
    <verse num="11" />
    <text>Yumi save, taim san i kamap, em i save hat tumas na i mekim ol gras i drai olgeta. Ol plaua bilong gras i save pundaun, na naispela bilas bilong en i save pinis olgeta. Olsem tasol man i gat planti samting em bai i dai long taim em i stap yet long ol kain kain wok em i save mekim.</text>
  </block>
  <block style="p" paragraphStart="true" chapter="1" initialStartVerse="12" characterId="narrator-JAS">
    <verse num="12" />
    <text>Man i save sanap strong na i karim hevi long olgeta traim, em i ken amamas. Sapos em i winim pinis olgeta traim, orait God bai i givim em laip bilong i stap gut oltaim, olsem prais bilong en. God i tok pinis long givim dispela prais long olgeta man i save laikim em tru.</text>
  </block>
  <block style="p" paragraphStart="true" chapter="1" initialStartVerse="13" characterId="narrator-JAS">
    <verse num="13" />
    <text>Sapos samting i kirapim bel bilong wanpela man na i pulim em long mekim sin, em i no ken tok, "God i pulim mi long mekim dispela pasin." Nogat. Sin i no inap pulim God, na God i no save pulim man long mekim sin.</text>
  </block>
  <block style="p" paragraphStart="true" chapter="1" initialStartVerse="14" characterId="narrator-JAS">
    <verse num="14" />
    <text>Tasol bel bilong yumi olgeta wan wan i save kirap na pulim yumi. Dispela laik nogut bilong yumi yet i save grisim yumi na giamanim yumi, bilong kirapim yumi long mekim sin.</text>
  </block>
  <block style="p" paragraphStart="true" chapter="1" initialStartVerse="15" characterId="narrator-JAS">
    <verse num="15" />
    <text>Orait na dispela pasin bilong bel i kirap, em i olsem meri i kisim bel, na bihain em i save kamapim sin, olsem meri i karim pikinini. Na taim sin i kamap bikpela, em i save kamapim dai.</text>
  </block>
  <block style="p" paragraphStart="true" chapter="1" initialStartVerse="16" characterId="narrator-JAS">
    <verse num="16" />
    <text>Ol brata tru bilong mi, nogut yupela i larim dispela pasin i giamanim yupela.</text>
  </block>
  <block style="p" paragraphStart="true" chapter="1" initialStartVerse="17" characterId="narrator-JAS">
    <verse num="17" />
    <text>Olgeta gutpela samting yumi save kisim na olgeta presen i gutpela tru, em olgeta i save kam long heven. Papa i bin mekim kamap olgeta lait bilong skai, em i save salim dispela ol samting i kam daun long yumi. Dispela Papa em i no save senisim nabaut pasin bilong en. Em i no olsem tewel bilong wanpela samting san i mekim i kamap, na em i go longpela na bihain em i go sotpela gen. Nogat.</text>
  </block>
  <block style="p" paragraphStart="true" chapter="1" initialStartVerse="18" characterId="narrator-JAS">
    <verse num="18" />
    <text>Long laik bilong em yet, em i kamap Papa bilong yumi. Em i kamapim yumi long tok tru bilong em, bilong yumi ken i stap olsem namba wan lain bilong olgeta manmeri na olgeta arapela samting em i bin wokim.</text>
  </block>
  <block style="p" paragraphStart="true" chapter="1" initialStartVerse="19" characterId="narrator-JAS">
    <verse num="19" />
    <text>Ol brata tru bilong mi, yupela i mas save gut long dispela samting. Yupela olgeta i mas putim yau kwik long harim tok, tasol yupela i no ken hariap long mekim toktok, na yupela i no ken kros kwik.</text>
  </block>
  <block style="p" paragraphStart="true" chapter="1" initialStartVerse="20" characterId="narrator-JAS">
    <verse num="20" />
    <text>Long wanem, belhat bilong man em i no save kamapim stretpela pasin bilong God.</text>
  </block>
  <block style="p" paragraphStart="true" chapter="1" initialStartVerse="21" characterId="narrator-JAS">
    <verse num="21" />
    <text>Olsem na olgeta kain pasin doti na olgeta kain pasin nogut i save kamap planti tumas, em yupela i mas rausim. Na yupela i mas daunim yupela yet na kisim dispela tok God i bin planim long bel bilong yupela. Dispela tok em inap long kisim bek spirit bilong yupela.</text>
  </block>
  <block style="p" paragraphStart="true" chapter="1" initialStartVerse="22" characterId="narrator-JAS">
    <verse num="22" />
    <text>Tasol dispela tok yupela i kisim, em yupela i mas bihainim. Yupela i no ken harim nating tasol. Nogat. Sapos yupela i harim nating, orait yupela i giamanim yupela yet.</text>
  </block>
  <block style="p" paragraphStart="true" chapter="1" initialStartVerse="23" characterId="narrator-JAS">
    <verse num="23" />
    <text>Sapos wanpela man i harim nating tok bilong God, na em i no bihainim, em i olsem man i lukim pes bilong en long glas.</text>
  </block>
  <block style="p" paragraphStart="true" chapter="1" initialStartVerse="24" characterId="narrator-JAS">
    <verse num="24" />
    <text>Em i lukim pes bilong em yet, tasol em i go na kwiktaim em i lusim tingting long em i gat wanem kain pes.</text>
  </block>
  <block style="p" paragraphStart="true" chapter="1" initialStartVerse="25" characterId="narrator-JAS">
    <verse num="25" />
    <text>Tasol dispela lo i save brukim strong bilong sin na mekim yumi i stap fri, em i stret olgeta. Na sapos wanpela man i glasim gut dispela lo na i bihainim tru tok bilong en, orait God bai i mekim olgeta wok bilong dispela man i kamap gutpela tru. Tasol em i no ken harim nating na lusim tingting hariap.</text>
  </block>
  <block style="p" paragraphStart="true" chapter="1" initialStartVerse="26" characterId="narrator-JAS">
    <verse num="26" />
    <text>Sapos wanpela man i ting olsem, "Mi gutpela Kristen na mi save lotu tru long God," tasol em i no bosim gut maus bilong en, orait em i save giamanim em yet. Olsem na bilip bilong en na lotu bilong en em i samting nating tasol.</text>
  </block>
  <block style="p" paragraphStart="true" chapter="1" initialStartVerse="27" characterId="narrator-JAS">
    <verse num="27" />
    <text>Pasin bilong Kristen i stap stret olgeta na i no gat asua long ai bilong God Papa bilong yumi, em i olsem. Yumi mas tingting long ol pikinini, papamama bilong ol i dai pinis, na long ol meri, man bilong ol i dai pinis, na yumi mas helpim ol long karim ol hevi bilong ol. Narapela samting tu, yumi mas lukautim gut wokabaut bilong yumi yet, bai pasin bilong dispela graun i no ken mekim yumi i kamap doti long ai bilong God.</text>
  </block>
  <block style="c" paragraphStart="true" chapter="2" book="JAS" initialStartVerse="0" characterId="BC-JAS">
    <text>2</text>
  </block>
  <block style="p" paragraphStart="true" chapter="2" initialStartVerse="1" characterId="narrator-JAS">
    <verse num="1" />
    <text>Ol brata bilong mi, yupela i bilip long Bikpela bilong yumi Jisas Krais, em Bikpela bilong ol gutpela samting bilong heven. Olsem na nogut yupela i wok long mekim gut long ol man i gat nem, na yupela i givim baksait long ol man nating.</text>
  </block>
  <block style="p" paragraphStart="true" chapter="2" initialStartVerse="2" characterId="narrator-JAS">
    <verse num="2" />
    <text>Sapos wanpela man em i bilas gut tru na em i gat ring gol long pinga bilong en, em i go insait long haus lotu bilong yupela. Na sapos wanpela rabisman, bilas bilong en i bruk bruk nabaut na i nogut tasol, em tu i go insait long haus lotu.</text>
  </block>
  <block style="p" paragraphStart="true" chapter="2" initialStartVerse="3" characterId="narrator-JAS">
    <verse num="3" />
    <text>Orait ating yupela bai i mekim gut long man i bilas gut tru na yupela bai i tokim em, "Plis, yu kam sindaun long dispela sia." Na ating yupela bai i tokim rabisman olsem, "Yu sanap long hap," o, "Yu sindaun long plua klostu long lek bilong mi."</text>
  </block>
  <block style="p" paragraphStart="true" chapter="2" initialStartVerse="4" characterId="narrator-JAS">
    <verse num="4" />
    <text>Sapos yupela i mekim kain pasin olsem, i olsem yupela i skelim pasin bilong ol arapela long tingting bilong yupela. Na yupela i no tingting stret na skelim olgeta man long wankain pasin. Nogat. Yupela i kamap olsem jas i skelim ol man long tingting nogut tasol.</text>
  </block>
  <block style="p" paragraphStart="true" chapter="2" initialStartVerse="5" characterId="narrator-JAS">
    <verse num="5" />
    <text>Ol brata bilong mi, yupela harim. Ol man i stap rabis long ai bilong ol man bilong graun, ol dispela man tasol God i makim pinis bilong i stap gutpela tru long pasin bilong bilip. Bipo em i promis olsem, ol man i save laikim em tru, em bai i putim ol i stap insait long kingdom bilong em. Olsem na em i makim pinis ol rabisman bai ol i stap insait long dispela kingdom.</text>
  </block>
  <block style="p" paragraphStart="true" chapter="2" initialStartVerse="6" characterId="narrator-JAS">
    <verse num="6" />
    <text>Tasol yupela i save semim ol dispela rabisman. Tingim. Husat i save daunim yupela na putim hevi long yupela, na pulim yupela i go long kot? Em ol maniman tasol i save mekim ol dispela pasin.</text>
  </block>
  <block style="p" paragraphStart="true" chapter="2" initialStartVerse="7" characterId="narrator-JAS">
    <verse num="7" />
    <text>God i bin putim gutpela nem bilong Krais long yupela, na husat i save tok bilas long dispela nem? Ol maniman tasol.</text>
  </block>
  <block style="p" paragraphStart="true" chapter="2" initialStartVerse="8" characterId="narrator-JAS">
    <verse num="8" />
    <text>God em i king bilong yumi, na long buk bilong en em i bin givim yumi wanpela lo i tok olsem,</text>
  </block>
  <block style="p" paragraphStart="true" chapter="2" initialStartVerse="8" characterId="scripture">
    <text>"Yu mas laikim tru ol arapela man olsem yu laikim yu yet."</text>
  </block>
  <block style="p" paragraphStart="true" chapter="2" initialStartVerse="8" characterId="narrator-JAS">
    <text>Na sapos yupela i bihainim tru dispela lo, orait yupela i mekim gutpela pasin. </text>
    <verse num="9" />
    <text>Tasol sapos yupela i mekim gut long wanpela man na givim baksait long narapela, orait yupela i mekim sin. Na dispela lo i soim olsem, yupela i man bilong brukim lo.</text>
  </block>
  <block style="p" paragraphStart="true" chapter="2" initialStartVerse="10" characterId="narrator-JAS">
    <verse num="10" />
    <text>Sapos wanpela man i save bihainim olgeta lo, na em i brukim wanpela lo tasol, orait em i gat asua pinis wankain olsem man i brukim olgeta lo. </text>
    <verse num="11" />
    <text>Yumi save, God i bin tok olsem,</text>
  </block>
  <block style="p" paragraphStart="true" chapter="2" initialStartVerse="11" characterId="scripture">
    <text>"Yupela ol marit, yupela i no ken mekim pasin pamuk."</text>
  </block>
  <block style="p" paragraphStart="true" chapter="2" initialStartVerse="11" characterId="narrator-JAS">
    <text>Na em i bin tok tu olsem,</text>
  </block>
  <block style="p" paragraphStart="true" chapter="2" initialStartVerse="11" characterId="scripture">
    <text>"Yupela i no ken kilim man i dai."</text>
  </block>
  <block style="p" paragraphStart="true" chapter="2" initialStartVerse="11" characterId="narrator-JAS">
    <text>Orait sapos yu no mekim pasin pamuk, tasol yu kilim i dai wanpela man, orait yu kamap man bilong brukim lo.</text>
  </block>
  <block style="p" paragraphStart="true" chapter="2" initialStartVerse="12" characterId="narrator-JAS">
    <verse num="12" />
    <text>Yupela i mas save gut long dispela. God bai i tingting long dispela lo bilong brukim strong bilong sin na mekim yumi i stap fri, na em bai i skelim pasin bilong yupela. Olsem na oltaim yupela i mas mekim olkain tok na pasin bilong man i aninit long dispela lo.</text>
  </block>
  <block style="p" paragraphStart="true" chapter="2" initialStartVerse="13" characterId="narrator-JAS">
    <verse num="13" />
    <text>Sapos wanpela man i no bin sori long ol arapela man, orait taim God i skelim em long kot, God bai i no sori liklik long em. Tasol man i save sori long ol arapela man, em bai i winim kot.</text>
  </block>
  <block style="p" paragraphStart="true" chapter="2" initialStartVerse="14" characterId="narrator-JAS">
    <verse num="14" />
    <text>Ol brata bilong mi, sapos wanpela man i tok, "Mi save bilip long Krais," tasol em i no save mekim gutpela pasin tu, orait bilip bilong dispela man em i samting nating. Ating kain bilip olsem em inap long kisim bek em? Nogat tru.</text>
  </block>
  <block style="p" paragraphStart="true" chapter="2" initialStartVerse="15" characterId="narrator-JAS">
    <verse num="15" />
    <text>Sapos wanpela Kristen brata o susa, em i gat laplap nogut tasol, na em i no gat kaikai,</text>
  </block>
  <block style="p" paragraphStart="true" chapter="2" initialStartVerse="16" characterId="narrator-JAS">
    <verse num="16" />
    <text>na wanpela bilong yupela i tokim em olsem, "Yu ken i stap bel isi. Yu go putim laplap bilong hatim skin bilong yu, na yu go kisim kaikai na pulapim bel bilong yu," orait dispela tok bai i helpim em olsem wanem? Yupela yet i mas givim em klos na kaikai bilong helpim bodi bilong em.</text>
  </block>
  <block style="p" paragraphStart="true" chapter="2" initialStartVerse="17" characterId="narrator-JAS">
    <verse num="17" />
    <text>Pasin bilong bilip, em tu i olsem tasol. Sapos bilip i stap nating, na em i no kamapim gutpela pasin long laip bilong man i bilip, orait dispela bilip em i samting nating.</text>
  </block>
  <block style="p" paragraphStart="true" chapter="2" initialStartVerse="18" characterId="narrator-JAS">
    <verse num="18" />
    <text>Tasol ating wanpela man bai i tok, "Sampela man ol i save bilip, na sampela man ol i save mekim gutpela pasin." Orait mi laik bekim dispela tok olsem, "Sapos yu bilip na yu no save mekim gutpela pasin tu, orait olsem wanem bai mi inap save long dispela bilip bilong yu? Tasol mi, mi bai mekim ol gutpela pasin, na dispela bai i soim yu long bilip bilong mi."</text>
  </block>
  <block style="p" paragraphStart="true" chapter="2" initialStartVerse="19" characterId="narrator-JAS">
    <verse num="19" />
    <text>Yu save bilip olsem, "Wanpela God tasol i stap." Em i gutpela. Ol spirit nogut ol tu i save bilip olsem, na ol i guria nogut.</text>
  </block>
  <block style="p" paragraphStart="true" chapter="2" initialStartVerse="20" characterId="narrator-JAS">
    <verse num="20" />
    <text>Yu krankiman, sapos yu bilip tasol, na yu no mekim gutpela pasin tu, orait bilip bilong yu em i samting nating. Ating yu laik save as bilong dispela tok? Orait harim.</text>
  </block>
  <block style="p" paragraphStart="true" chapter="2" initialStartVerse="21" characterId="narrator-JAS">
    <verse num="21" />
    <text>Bipo tumbuna bilong yumi Abraham em i putim pikinini bilong en Aisak long alta na i givim em long God olsem ofa. Olsem na long dispela taim God i lukim pasin bilong en na i kolim em stretpela man.</text>
  </block>
  <block style="p" paragraphStart="true" chapter="2" initialStartVerse="22" characterId="narrator-JAS">
    <verse num="22" />
    <text>Tingim gut. Bilip bilong Abraham na gutpela pasin bilong en i bin poroman wantaim, na dispela gutpela pasin em inapim tru bilip bilong em.</text>
  </block>
  <block style="p" paragraphStart="true" chapter="2" initialStartVerse="23" characterId="narrator-JAS">
    <verse num="23" />
    <text>Buk bilong God i tok olsem,</text>
  </block>
  <block style="p" paragraphStart="true" chapter="2" initialStartVerse="23" characterId="scripture">
    <text>"Abraham em i bilip long God, na God i kolim em stretpela man."</text>
  </block>
  <block style="p" paragraphStart="true" chapter="2" initialStartVerse="23" characterId="narrator-JAS">
    <text>Na God i kolim Abraham olsem, "Pren bilong mi." Na as bilong dispela tok God i mekim na ol i raitim long buk bilong en, em i kamap ples klia long dispela pasin Abraham i mekim long Aisak.</text>
  </block>
  <block style="p" paragraphStart="true" chapter="2" initialStartVerse="24" characterId="narrator-JAS">
    <verse num="24" />
    <text>Orait nau yupela i save, long bilip nating tasol God i no save kolim man em i stretpela man. Nogat. Em i ting long man i mekim gutpela pasin, na long dispela as em i kolim em i stretpela man.</text>
  </block>
  <block style="p" paragraphStart="true" chapter="2" initialStartVerse="25" characterId="narrator-JAS">
    <verse num="25" />
    <text>Olsem tasol pamukmeri Rahap i lukautim ol man Josua i bin salim i kam na Rahap i salim ol i go bek long narapela rot. Olsem na God i kolim em stretpela meri.</text>
  </block>
  <block style="p" paragraphStart="true" chapter="2" initialStartVerse="26" characterId="narrator-JAS">
    <verse num="26" />
    <text>Yumi save, bodi i no gat spirit i stap long en, em i dai pinis. Olsem tasol, sapos man i bilip nating na bilip bilong en i no kamapim gutpela pasin tu, orait bilip bilong dispela man i olsem em i dai pinis.</text>
  </block>
  <block style="c" paragraphStart="true" chapter="3" book="JAS" initialStartVerse="0" characterId="BC-JAS">
    <text>3</text>
  </block>
  <block style="p" paragraphStart="true" chapter="3" initialStartVerse="1" characterId="narrator-JAS">
    <verse num="1" />
    <text>Ol brata bilong mi, nogut planti man namel long yupela i kisim wok bilong skulim ol manmeri long pasin God i laikim. Long wanem, taim God i skelim pasin bilong ol manmeri, em bai i glasim gut tru wok bilong yumi ol man i gat wok bilong skulim ol manmeri.</text>
  </block>
  <block style="p" paragraphStart="true" chapter="3" initialStartVerse="2" characterId="narrator-JAS">
    <verse num="2" />
    <text>Planti taim yumi save tingting long mekim wanpela samting, na yumi save popaia. Dispela kain samting i save kamap long yumi olgeta. Na sapos i gat wanpela man i stap, em i no save mekim sampela tok i no stret, orait em i gutpela man tru, na em bai inap long bosim gut olgeta hap bilong bodi bilong en.</text>
  </block>
  <block style="p" paragraphStart="true" chapter="3" initialStartVerse="3" characterId="narrator-JAS">
    <verse num="3" />
    <text>Yumi save putim hap ain long maus bilong ol hos, bilong mekim ol i bihainim laik bilong yumi na wokabaut. Yumi bosim maus bilong ol, na long dispela pasin yumi save stiaim bodi bilong ol olgeta.</text>
  </block>
  <block style="p" paragraphStart="true" chapter="3" initialStartVerse="4" characterId="narrator-JAS">
    <verse num="4" />
    <text>Na tingting long pasin bilong ol sip tu. Sip em i bikpela samting, na ol strongpela win i save winim em na mekim em i ran i go long solwara. Stia bilong sip em i liklik samting tru. Tasol sapos kepten i laik i go long wanpela hap, orait em i save tanim dispela liklik stia na mekim sip i go long wanem hap em i laikim.</text>
  </block>
  <block style="p" paragraphStart="true" chapter="3" initialStartVerse="5" characterId="narrator-JAS">
    <verse num="5" />
    <text>Olsem tasol, maus em i liklik hap tasol bilong bodi, tasol em i save hambak moa yet na litimapim nem bilong em yet. long bus na kukim olgeta diwai.</text>
  </block>
  <block style="p" paragraphStart="true" chapter="3" initialStartVerse="6" characterId="narrator-JAS">
    <verse num="6" />
    <text>Na maus em i olsem paia. Em i wanpela hap tasol bilong olgeta hap bilong bodi bilong yumi, tasol em i save kamapim ol kain kain pasin nogut. Em i save mekim bodi olgeta i kamap doti, na em i mekim ol kain kain pasin nogut i kamap long laip bilong yumi olsem hatpela paia. Dispela paia em i paia bilong Hel yet.</text>
  </block>
  <block style="p" paragraphStart="true" chapter="3" initialStartVerse="7" characterId="narrator-JAS">
    <verse num="7" />
    <text>Ol man i bin kisim olgeta kain wel abus, na ol pisin na snek, na olgeta samting i save stap long solwara. Na ol i save bosim ol dispela samting na mekim ol i stap aninit long ol.</text>
  </block>
  <block style="p" paragraphStart="true" chapter="3" initialStartVerse="8" characterId="narrator-JAS">
    <verse num="8" />
    <text>Tasol i no gat wanpela man inap long bosim maus bilong em yet. Nogat. Oltaim maus i save kirap nabaut na mekim tok nogut. I olsem marasin nogut bilong kilim man i dai i pulap long maus bilong yumi.</text>
  </block>
  <block style="p" paragraphStart="true" chapter="3" initialStartVerse="9" characterId="narrator-JAS">
    <verse num="9" />
    <text>Long maus yumi save mekim tok bilong litimapim nem bilong Bikpela, em Papa bilong yumi. God i bin mekim yumi olgeta manmeri i kamap olsem em yet, tasol long maus yumi save mekim tok nogut bilong bagarapim ol arapela manmeri.</text>
  </block>
  <block style="p" paragraphStart="true" chapter="3" initialStartVerse="10" characterId="narrator-JAS">
    <verse num="10" />
    <text>Tok bilong litimapim nem bilong God na tok nogut tu, tupela kain tok i save kamap long wanpela maus tasol. Ol brata bilong mi, dispela kain pasin em i no gutpela pasin.</text>
  </block>
  <block style="p" paragraphStart="true" chapter="3" initialStartVerse="11" characterId="narrator-JAS">
    <verse num="11" />
    <text>I no gat wanpela hul wara i save kamapim gutpela wara na solwara wantaim.</text>
  </block>
  <block style="p" paragraphStart="true" chapter="3" initialStartVerse="12" characterId="narrator-JAS">
    <verse num="12" />
    <text>Ol brata bilong mi, ating ol diwai fik ol inap long karim ol pikinini oliv, a? Ating ol diwai wain ol inap long karim ol pikinini fik? Olsem tasol solwara i no inap long kamap gutpela wara.</text>
  </block>
  <block style="p" paragraphStart="true" chapter="3" initialStartVerse="13" characterId="narrator-JAS">
    <verse num="13" />
    <text>Ating wanpela man namel long yupela em i gat gutpela tingting na save? Sapos kain man olsem i stap, orait wokabaut bilong en i mas kamap gutpela. Em i no ken bikhet na apim nem bilong em yet. Em i mas bihainim gut pasin bilong gutpela tingting na save, na ol man bai i lukim gutpela pasin em i mekim.</text>
  </block>
  <block style="p" paragraphStart="true" chapter="3" initialStartVerse="14" characterId="narrator-JAS">
    <verse num="14" />
    <text>Tasol sapos yupela i save bel nogut tru long ol arapela man, na sapos oltaim yupela i painim rot bilong apim nem bilong yupela yet, orait yupela i no ken amamas long gutpela tingting na save bilong yupela. Nogut yupela i giaman na pasin bilong yupela i daunim tok i tru.</text>
  </block>
  <block style="p" paragraphStart="true" chapter="3" initialStartVerse="15" characterId="narrator-JAS">
    <verse num="15" />
    <text>Dispela kain save em i no kam daun long heven. Nogat. Em i samting bilong dispela graun tasol. Em i save kamap long olpela bel, na Satan em i papa bilong en.</text>
  </block>
  <block style="p" paragraphStart="true" chapter="3" initialStartVerse="16" characterId="narrator-JAS">
    <verse num="16" />
    <text>Harim. Ol man i save bel nogut long ol arapela man, na oltaim ol i save painim rot bilong apim nem bilong ol yet, ol dispela man i no save sindaun gut, na ol i save mekim olgeta kain pasin nogut.</text>
  </block>
  <block style="p" paragraphStart="true" chapter="3" initialStartVerse="17" characterId="narrator-JAS">
    <verse num="17" />
    <text>Tasol ol man i kisim kain gutpela tingting na save i kam long God, ol i save mekim ol pasin olsem. Namba wan, ol i save bihainim klinpela tingting. Na namba 2, ol i save stap wanbel wantaim ol arapela, na ol i save isi long ol, na ol i save harim tok bilong ol arapela man. Ol i save sori tru long ol arapela na mekim gutpela pasin long ol. Ol i save mekim wankain pasin tasol long olgeta man. Na ol i no save giaman long bihainim gutpela pasin. Nogat. Ol i bihainim tru.</text>
  </block>
  <block style="p" paragraphStart="true" chapter="3" initialStartVerse="18" characterId="narrator-JAS">
    <verse num="18" />
    <text>Sapos yumi stap wanbel, dispela em i olsem yumi planim ol pikinini kaikai. Na long dispela pasin bilong wanbel, ol stretpela pasin i kamap long laip bilong yumi olsem gutpela kaikai i kamap long gaden.</text>
  </block>
  <block style="c" paragraphStart="true" chapter="4" book="JAS" initialStartVerse="0" characterId="BC-JAS">
    <text>4</text>
  </block>
  <block style="p" paragraphStart="true" chapter="4" initialStartVerse="1" characterId="narrator-JAS">
    <verse num="1" />
    <text>Wanem samting em i as bilong ol tok pait na kros i kamap namel long yupela? Ol kain kain pasin bilong bel kirap i stap long yupela, na ol i save pait namel long olgeta hap bodi bilong yupela, na long dispela pasin tasol ol i save kirapim ol tok pait na kros. Ating i no olsem, a?</text>
  </block>
  <block style="p" paragraphStart="true" chapter="4" initialStartVerse="2" characterId="narrator-JAS">
    <verse num="2" />
    <text>Yupela i save laikim tumas long kisim ol kain kain samting, tasol yupela i no kisim. Olsem na yupela i save kilim ol man i dai. Yupela i save mangalim samting, na yupela i no inap kisim. Olsem na yupela i save kros nogut na kirapim pait. Yupela i no save beten long God i givim ol samting long yupela, na long dispela as yupela i no save kisim.</text>
  </block>
  <block style="p" paragraphStart="true" chapter="4" initialStartVerse="3" characterId="narrator-JAS">
    <verse num="3" />
    <text>Na taim yupela i beten long kisim samting, yupela i no save kisim, long wanem, tingting bilong yupela i no stret na yupela i beten long God. Yupela i ting long kisim ol samting bilong tromoi tasol long laik bilong bel bilong yupela.</text>
  </block>
  <block style="p" paragraphStart="true" chapter="4" initialStartVerse="4" characterId="narrator-JAS">
    <verse num="4" />
    <text>Yupela i lusim God, olsem meri i lusim man bilong en na i go pamuk nabaut. Harim. Sapos man i laikim pasin bilong graun, em i mekim pasin birua long God. Ating yupela i no save long dispela, a? Olsem na sapos man i laik pren wantaim ol pasin bilong graun, em bai i kamap birua bilong God.</text>
  </block>
  <block style="p" paragraphStart="true" chapter="4" initialStartVerse="5" characterId="narrator-JAS">
    <verse num="5" />
    <text>Buk bilong God i tok olsem, "Dispela spirit God i bin putim i stap insait long yumi, em God i laikim tumas long em i mas i stap aninit long em wanpela tasol."</text>
  </block>
  <block style="p" paragraphStart="true" chapter="4" initialStartVerse="6" characterId="narrator-JAS">
    <text>Yupela i ting dispela tok em i tok nating, a? </text>
    <verse num="6" />
    <text>Tasol God i save marimari moa yet long yumi. Olsem na buk bilong God i tok,</text>
  </block>
  <block style="p" paragraphStart="true" chapter="4" initialStartVerse="6" characterId="scripture">
    <text>"God i save daunim ol man bilong litimapim nem bilong ol yet, tasol em i save marimari na mekim gut long ol man i daunim ol yet."</text>
  </block>
  <block style="p" paragraphStart="true" chapter="4" initialStartVerse="7" characterId="narrator-JAS">
    <verse num="7" />
    <text>Olsem na yupela i mas daunim yupela yet na i stap aninit long God. Yupela i mas sakim Satan, na em bai i lusim yupela na ranawe.</text>
  </block>
  <block style="p" paragraphStart="true" chapter="4" initialStartVerse="8" characterId="narrator-JAS">
    <verse num="8" />
    <text>Yupela i mas i go klostu tru long God, na em bai i kam klostu tru long yupela. Yupela man bilong sin, bel bilong yupela i mas kamap klin, olsem man i wasim han bilong en na i kamap klin. Yupela man i gat tupela tingting, yupela i mas rausim dispela tingting nogut long bel bilong yupela.</text>
  </block>
  <block style="p" paragraphStart="true" chapter="4" initialStartVerse="9" characterId="narrator-JAS">
    <verse num="9" />
    <text>Yupela i mas bel hevi na krai planti. Yupela man i lap nau, yupela i mas senisim dispela pasin bilong lap, na yupela i mas krai. Yupela man i amamas nau, yupela i mas senisim dispela pasin bilong amamas, na yupela i mas bel hevi tru.</text>
  </block>
  <block style="p" paragraphStart="true" chapter="4" initialStartVerse="10" characterId="narrator-JAS">
    <verse num="10" />
    <text>Yupela i mas daunim yupela yet long ai bilong Bikpela. Sapos yupela i mekim olsem, orait Bikpela bai i litimapim yupela.</text>
  </block>
  <block style="p" paragraphStart="true" chapter="4" initialStartVerse="11" characterId="narrator-JAS">
    <verse num="11" />
    <text>Ol brata, yupela i no ken tok nogut long ol arapela manmeri bilong God. Man i tok nogut long ol arapela o i sutim tok long ol, em i tok nogut long lo yet na i sutim tok long lo. Na sapos yu sutim tok long lo, orait yu no stap moa olsem man i aninit long lo. Nogat. I olsem yu kamap jas.</text>
  </block>
  <block style="p" paragraphStart="true" chapter="4" initialStartVerse="12" characterId="narrator-JAS">
    <verse num="12" />
    <text>God wanpela tasol i kamapim lo, na em tasol i stap jas. Em wanpela tasol inap long kisim bek ol manmeri na long bagarapim ol. Olsem na yu husat na yu sutim tok long ol arapela manmeri?</text>
  </block>
  <block style="p" paragraphStart="true" chapter="4" initialStartVerse="13" characterId="narrator-JAS">
    <verse num="13" />
    <text>Mi gat tok long yupela ol man i save tok olsem, "Ating nau o tumora mi bai go long wanpela taun na mi bai mekim wok bisnis inap long wanpela yia. Na long dispela pasin mi bai kisim planti mani."</text>
  </block>
  <block style="p" paragraphStart="true" chapter="4" initialStartVerse="14" characterId="narrator-JAS">
    <verse num="14" />
    <text>Yupela i save mekim dispela kain tok, tasol yupela i no save wanem samting bai i kamap long tumora. Laip bilong yupela i olsem smok i save kamap na i stap liklik taim tasol na i pinis olgeta.</text>
  </block>
  <block style="p" paragraphStart="true" chapter="4" initialStartVerse="15" characterId="narrator-JAS">
    <verse num="15" />
    <text>Mobeta yupela i tok olsem, "Sapos Bikpela i laik, orait mi bai stap laip na mi mekim dispela samting mi ting long mekim."</text>
  </block>
  <block style="p" paragraphStart="true" chapter="4" initialStartVerse="16" characterId="narrator-JAS">
    <verse num="16" />
    <text>Tasol yupela i save litimapim nem bilong yupela yet na tokaut long ol bikpela wok yupela i laik mekim. Kain hambak pasin olsem, em i pasin nogut tru.</text>
  </block>
  <block style="p" paragraphStart="true" chapter="4" initialStartVerse="17" characterId="narrator-JAS">
    <verse num="17" />
    <text>Tingim gut. Sapos yu save pinis long wanpela gutpela pasin yu mas mekim, tasol yu no mekim, orait yu mekim sin.</text>
  </block>
  <block style="c" paragraphStart="true" chapter="5" book="JAS" initialStartVerse="0" characterId="BC-JAS">
    <text>5</text>
  </block>
  <block style="p" paragraphStart="true" chapter="5" initialStartVerse="1" characterId="narrator-JAS">
    <verse num="1" />
    <text>Nau mi gat tok long yupela ol manmeri i gat planti samting. Yupela i mas tingting long ol bikpela hevi i laik kamap long yupela, na yupela i mas krai na singaut nogut.</text>
  </block>
  <block style="p" paragraphStart="true" chapter="5" initialStartVerse="2" characterId="narrator-JAS">
    <verse num="2" />
    <text>Olgeta kago na bilas bilong yupela, ol i sting pinis. Na olgeta laplap samting bilong yupela, ol binatang i kaikai pinis.</text>
  </block>
  <block style="p" paragraphStart="true" chapter="5" initialStartVerse="3" characterId="narrator-JAS">
    <verse num="3" />
    <text>Gol wantaim silva bilong yupela, ol i ros pinis, na dispela ros bai i mekim ol sin bilong yupela i kamap ples klia, na em bai i kukim bodi bilong yupela olsem paia. Las de klostu i laik kamap, na yupela i bin bungim nating ol dispela planti kago na mani samting bilong yupela.</text>
  </block>
  <block style="p" paragraphStart="true" chapter="5" initialStartVerse="4" characterId="narrator-JAS">
    <verse num="4" />
    <text>Harim gut. Ol wokboi i bin kamautim kaikai long ol gaden bilong yupela, na yupela i bin giamanim ol na pasim hap pe bilong ol. Na dispela pe yupela i bin pasim, em i singaut long God i mas bekim pasin nogut bilong yupela. Na singaut bilong ol dispela wokboi em i kamap pinis long yau bilong Bikpela I Gat Olgeta Strong.</text>
  </block>
  <block style="p" paragraphStart="true" chapter="5" initialStartVerse="5" characterId="narrator-JAS">
    <verse num="5" />
    <text>Long olgeta taim yupela i stap long graun, yupela i bin kisim ol gutpela gutpela samting na yupela i amamas i stap. Yupela i bin kaikai planti na kamap patpela, na de bilong kilim yupela i dai em i kamap pinis.</text>
  </block>
  <block style="p" paragraphStart="true" chapter="5" initialStartVerse="6" characterId="narrator-JAS">
    <verse num="6" />
    <text>Yupela i kotim pinis ol stretpela man na kilim ol i dai. Na ol i no bin sakim strong bilong yupela na bekim pait long yupela.</text>
  </block>
  <block style="p" paragraphStart="true" chapter="5" initialStartVerse="7" characterId="narrator-JAS">
    <verse num="7" />
    <text>Olsem na, ol brata, yupela i mas strongim bel bilong yupela na karim ol hevi, na wetim Bikpela i kam bek. Yupela i save, man i gat gaden em i save wetim gutpela kaikai i kamap long gaden bilong en. Em i save strongim bel bilong en na stap isi na wetim ren wantaim san i mekim wok bilong tupela pastaim, na bihain em i save kisim kaikai.</text>
  </block>
  <block style="p" paragraphStart="true" chapter="5" initialStartVerse="8" characterId="narrator-JAS">
    <verse num="8" />
    <text>Orait yupela tu i mas strongim bel na stap isi na karim ol hevi i kamap long yupela. Taim bilong Bikpela i kam bek em i klostu tru. Olsem na bel bilong yupela i mas i stap strong.</text>
  </block>
  <block style="p" paragraphStart="true" chapter="5" initialStartVerse="9" characterId="narrator-JAS">
    <verse num="9" />
    <text>Ol brata, yupela i no ken kros long ol arapela manmeri bilong God na tok baksait long ol. Nogut God i kamap olsem jas na i kotim yupela. Harim. Dispela Jas i sanap i stap ausait long dua.</text>
  </block>
  <block style="p" paragraphStart="true" chapter="5" initialStartVerse="10" characterId="narrator-JAS">
    <verse num="10" />
    <text>Ol brata, yupela i mas tingim ol profet bipo ol i bin autim tok long nem bilong Bikpela. Ol birua i bin mekim nogut long ol, tasol ol i bin strongim bel na karim dispela hevi. Yupela i mas kisim dispela pasin bilong ol, na bihainim.</text>
  </block>
  <block style="p" paragraphStart="true" chapter="5" initialStartVerse="11" characterId="narrator-JAS">
    <verse num="11" />
    <text>Harim. Yumi save tok olsem, "Ol man i bin strongim bel na karim hevi, ol i save stap gut na amamas i stap." Yupela i harim pinis stori bilong Jop, em i bin strongim bel na karim olgeta hevi i kamap long em. Na yupela i save, bihain Bikpela i bin mekim gutpela pasin long em. Yes, yumi save, Bikpela em i save sori moa yet long yumi, na oltaim em i save marimari long yumi.</text>
  </block>
  <block style="p" paragraphStart="true" chapter="5" initialStartVerse="12" characterId="narrator-JAS">
    <verse num="12" />
    <text>Ol brata, namba wan samting yupela i mas mekim, em i olsem. Yupela i no ken kolim nem bilong heven o graun o narapela samting na mekim tok tru antap. Sapos yupela i tok "Yes," orait "Yes" em inap. Na sapos yupela i tok "Nogat," orait "Nogat" em inap. Nogut yupela i tok tru antap, na bai God i bekim pe nogut long yupela.</text>
  </block>
  <block style="p" paragraphStart="true" chapter="5" initialStartVerse="13" characterId="narrator-JAS">
    <verse num="13" />
    <text>Ating wanpela bilong yupela i karim hevi? Orait em i mas prea long God. Ating bel bilong wanpela i amamas? Orait em i mas singim song bilong litimapim nem bilong God.</text>
  </block>
  <block style="p" paragraphStart="true" chapter="5" initialStartVerse="14" characterId="narrator-JAS">
    <verse num="14" />
    <text>Ating wanpela bilong yupela i gat sik? Orait em i mas singautim ol hetman bilong sios i kam long em. Na long nem bilong Bikpela ol i mas putim wel long bodi bilong em, na ol i mas prea long God i ken mekim em i kamap orait gen.</text>
  </block>
  <block style="p" paragraphStart="true" chapter="5" initialStartVerse="15" characterId="narrator-JAS">
    <verse num="15" />
    <text>Sapos ol i bilip long God na ol i prea, orait Bikpela bai i mekim orait dispela sikman na kirapim em gen. Na sapos em i bin mekim sin, orait Bikpela bai i lusim ol dispela sin.</text>
  </block>
  <block style="p" paragraphStart="true" chapter="5" initialStartVerse="16" characterId="narrator-JAS">
    <verse num="16" />
    <text>Olsem na yupela wan wan i mas autim sin bilong yupela long ol arapela manmeri bilong God. Na yupela wan wan i mas prea long God i helpim ol arapela, na bai God i mekim yupela i kamap orait gen. Sapos stretpela man i prea, orait prea bilong en i gat bikpela strong, na em inap tru long helpim ol arapela.</text>
  </block>
  <block style="p" paragraphStart="true" chapter="5" initialStartVerse="17" characterId="narrator-JAS">
    <verse num="17" />
    <text>Elaija em i man wankain olsem yumi. Na em i prea strong long God i no ken larim ren i kam daun, na ren i no kam daun long graun inap long tripela yia na 6 -pela mun.</text>
  </block>
  <block style="p" paragraphStart="true" chapter="5" initialStartVerse="18" characterId="narrator-JAS">
    <verse num="18" />
    <text>Na bihain em i prea gen, na skai i larim ren i kam daun na kaikai i kamap gen long ol gaden.</text>
  </block>
  <block style="p" paragraphStart="true" chapter="5" initialStartVerse="19" characterId="narrator-JAS">
    <verse num="19" />
    <text>Ol brata bilong mi, sapos wanpela bilong yupela i lusim tok tru bilong God na i go nabaut, na wanpela brata i bringim em i kam bek gen,</text>
  </block>
  <block style="p" paragraphStart="true" chapter="5" initialStartVerse="20" characterId="narrator-JAS">
    <verse num="20" />
    <text>orait dispela brata i mekim gutpela pasin tru. Yupela i mas tingim gut dispela tok. Sapos wanpela brata i go long man bilong mekim sin na i helpim em long lusim rot nogut na i kam bek long God, orait dispela brata bai i kisim bek spirit bilong man bilong mekim sin, na bai em i no i dai. Long dispela pasin God bai i lusim planti sin tru.</text>
  </block>
  <UnappliedSplits />
</book>